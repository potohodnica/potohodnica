---
layout: page
title: Kaj je potohodnica?
permalink: /about/
order: 2
---

Potohodnica je pa tudi vrsta hobitske pesmi, ki so govorile o mikih potovanja (vštevši užitke po prihodu domov). Najbolj slavna je tista, ki jo zapojejo Frodo, Samo in Pipin na poti v Škrbanjo. Verze zanjo je zložil že Bilbo, po napevu, ki je bil star kot griči, in jih je naučil Froda, ko sta se sprehajala po stezah v dolini Vode in se pomenkovala o Prigodi.

<p style="text-align: center;">
Z ognjem vabi nas ognjišče, <br/>
postelja nas tudi išče, <br/>
ampak kaj, ko cesta kriva <br/>
čudo spet in spet prikriva, <br/>
ki nas še neuzrto čaka, <br/>
da ne ustavimo koraka. <br/>
List in grm, drevo in cvet, <br/>
mimo spet, mimo spet! <br/>
Bilje, ločje pod vodo, <br/>
mimo šlo, mimo šlo!
<br/><br/>
Za ovinkom prve ceste <br/>
že lahko skrivnosti zveste, <br/>
in če tokrat skrivnih vrat <br/>
še ni najti, drugikrat <br/>
po novoodkriti poti <br/>
Soncu, Luni greš naproti! <br/>
Oreh, hruška, drn in strn, <br/>
se ne vrn’, se ne vrn’! <br/>
Kamen, potok, grm, srobot, <br/>
srečno pot, srečno pot! 
<br/><br/>
Svet je spred’ in dom je zad’, <br/>
vsepovsod je treba znat’ <br/>
skozi sence v rob noči, <br/>
kjer je tisoč zvezd-luči. <br/>
Dom je spred’ in svet je zad’, <br/>
pojd’mo se domov naspat! <br/>
Senca, mrč, megla, mrak, <br/>
proč korak, proč korak! <br/>
Ogenj, luč, kruh, meso, <br/>
potlej pa brž v posteljo!
</p>