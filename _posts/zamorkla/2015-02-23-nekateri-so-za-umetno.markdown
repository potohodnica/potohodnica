---
layout: post
title:  "Nekateri so za umetno"
date:   2015-02-23
categories: zamorkla
---
Kurci so za en kurac. Svojeglavi, zaletavi in velikokrat zmedeni. Poleg vsega pa še pritrjeni na človeka, s katerim se je treba ukvarjati. Vse to je velika ovira za vse, ki si želijo užitka in ne samo razmnoževanja. Prvi je prekipelo pred 28.000 leti. In nastal je prvi dildo. No, vsaj najstarejši najden. Ne vem, kaj lahko sklepamo o obdarjenosti prazgodovinskih moških, ampak ta prvi pomagač osamljenim ženskam je bil dolg zavidljivih 20 centimetrov.

![2015-02-23-nekateri-so-za-umetno-1.png](/assets/ilustracije/zamorkla/2015-02-23-nekateri-so-za-umetno-1.png)

To je bil zgolj začetek pripomočkov za potrebne. Zgodovinsko gledano verjetno ni presenečenje, da so bili stari Grki izredno ustvarjalni tudi na tem področju. Ugotovili so, da je olivno olje odličen lubrikant. Ker so bili ravno v kuhinji, so zagrabili še poseben kruh, olisbokollix, podoben francoski štruci.

Nekaj stoletij kasneje je Mark Antonio Kleopatri podaril zlat dildo. Najbrž v upanju, da slavna pohotnica ne bi zajahala pitona koga drugega. Očitno ji ta ni zadoščal, saj naj bi si izdelala pravi pravcati vibrator. Kako? Iz izpraznjene buče in jeznih čebel seveda. 

Perverzni pa niso bili samo okrog Sredozemlja. Boljšega korenjaka so si želele tudi ženske Daljnega vzhoda. Gotovo vsi poznate Kamasutro in sicer predvsem kot izjemno Zbirko seksualnih položajev, v katere se običajni smrtniki težko spravimo. Vendar je Kamasutra še veliko več. Med drugim vsebuje nasvet, da si lahko moški poveča svoj kurac tako, da ga pičijo ose. V tem trenutku so se bralci sigurno v grozi prijeli za svojega Presenetljivo pa Indijci niso bili navdušeni nad deviško kožico. Pred poročno nočjo si je zato nekaj minut z nevesto vzel šaman. Prodrl naj bi jo z dildom in novopečenega moža tako rešil nečiste prve krvi.

![2015-02-23-nekateri-so-za-umetno-2.png](/assets/ilustracije/zamorkla/2015-02-23-nekateri-so-za-umetno-2.png)

Ravno v času, ko je omahnilo zahodno rimsko cesarstvo, so ženske na Japonskem ustvarjale svojo revolucionarno zgodovino z neustvarjalno poimenovanimi japonskimi kroglicami. Če še niste slišale zanje, to so kroglice s premerom približno pet centimetrov, ki si jih vstavite v veseličko. Potem pa pogumno v svet z nasmehom na obrazu! V imenu politične korektnosti – kroglice grejo enako udobno tudi v rit. 

Kaj se je medtem dogajalo v Evropi? Katoliška cerkev ni bila prav nič navdušena nad takim pohujšanjem. Imela je celo pravilnik, v katerem je za uporabo dilda svetovala, da »kdor v krivo prizhevanje pervoli, naj dela pet let pokoro«. K sreči užitka željnih to ni ustavilo. V 16. stoletju je pesnik Thomas Nashe v erotični pesmi »The Choise of Valentines Or the Merie Ballad of Nash His Dildo« opisal prvo srečanje mladega fanta s kurbo in steklenim dildom. To je tudi prvi znani zapis besede dildo.

Zdravniki so bili med prvimi, ki so na zadovoljevanje žensk pogledali z znanstvenega vidika.. Nek angleški zdravnik je namreč izumil prvi vibrator. Poganjal ga je parni motor. Njegov izum je bil namenjen zdravljenju ženske histerije. Trdil je, da ga od vseh žensk, ki jih mora dnevno spraviti do orgazma –imenovanega histerični izbruh olajšanja – bolijo roke. V svojih zapiskih je opažal, da so device in vdove potrebne bolj pogoste obdelave kot poročene ženske.
 
Elektrika ni prinesla revolucije le pri osvetljavi, ampak tudi pri draženju damskih odprtin. Zgolj tri leta po Edisonovem izumu žarnice je dr. Joseph Mortimer Granville patentiral prvi električni vibrator. Dame visoke družbe so bile nad novim izumom več kot navdušene. O tem je bil posnet tudi film Histerija.

![2015-02-23-nekateri-so-za-umetno-3.png](/assets/ilustracije/zamorkla/2015-02-23-nekateri-so-za-umetno-3.png)

Vibratorje in druge spolne igrače so v takrat še sramežljivi družbi prodajali pod mnogimi drugimi imeni. Vibratile je bil v damskih revijah na prelomu stoletja reklamiran kot pripomoček za blaženje bolečine. Za bolj zahtevne uporabnice se je prodajalo pnevmatično kladivce. Delovalo je na stisnjen zrak. Imelo je zgolj eno, a kar hudo pomanjkljivost - ob okvari je lahko razstrelilo uporabnico. Imel je več nastavkov imenovanih vibratodes. V času po drugi svetovni vojni je bil pravi hit infrardeči grelnik, ki je kot po naključju tudi vibriral. Bil je izredno enostaven za uporabo in na izbiro v mnogih živahnih barvah. 

S spolno revolucijo v času hipijev so se ljudje sprostili. Vibratorji so uspešno našli svoj prostor v porno filmih, postopki za zdravljenje ženske histerije pa so dokončno izginili iz medicinskih učbenikov. Spolne igrače so se prvič prodajale s pravim namenom na ovitku. Naši stari starši so prisegali na Čarobno palico, ki se še danes dobro prodaja. V devetdesetih je prišel na trg Zajec. Namenjen predvsem klitorisu, je hitro postal najbolj prodajana igračka v zgodovini. 

Kaj pa prihodnost? Strokovnjaki napovedujejo orgazmatrone - naprave za tako izjemne orgazme, da nam bodo podaljšali življenje. Ampak o tem kdaj drugič. Do tedaj se pa imejte čim bolj luštno, s pravim ali pa umetnim.
