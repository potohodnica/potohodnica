---
layout: post
title:  "Vinjete o živalskem seksu"
date:   2016-05-04
categories: zamorkla
---
Slovenski raziskovalci so odkrili, da poleg pričakovanega kanibalizma in iznakaženja spolovil pajki vrste C.darwini izvajajo kunilingus svojim partnerkam. Pohvale C.darwini, saj je kunilingus netipično dejanje v živalskem kraljestvu.

Alexandros je na družinski izlet v živalski vrt vzel svojo kamero, da bi ujel simpatične posnetke živali. Najbrž se pa ni nadejal, da bo posnel delfina, ki je ribi odgriznil glavo ter telo uporabil za samozadovoljevanje.

Samice kenguruja (in tudi ostalih vrečarjev), se lahko pohvalijo z dvema maternicama in kar tremi nožnicami. Imajo samci težave z izbiro? Niti ne, saj so sami opremljeni s penisom, ki se razcepi na dva roglja. 
Antechinus, majhna miš vrečarka, se pari zgolj enkrat v življenju. Vendar je takrat neustavljiva. Eno srečanje traja do štirinajst ur in po njem si samci takoj poiščejo novo samico za nadaljevanje parjenja. To ponavljajo, dokler od izmučenosti ne umrejo.
Race so običajno nezainteresirane za parjenje, zato racaki svoje dvajset centimetrov dolge penise uporabijo kot laso, s katerim ulovijo samico. Samice imajo za obrambo vijačne nožnice z več slepimi konci, da se lahko izognejo oploditvi.

Kokoši imajo sposobnost, da lahko izvržejo spermo samcev po parjenju. Nekaj kar smo včasih razumeli kot naključni dogodek, se je v nedavni raziskavi izkazalo kot namenski odziv samic, običajno po parjenju z manj uspešnimi samci.

Vidre, ki si ne najdejo partnerja, so bile opažene pri posilstvu mladih tjulnjev. Celotno srečanje je trajalo uro in pol, na koncu pa je mladi tjulenj ležal mrtev, medtem ko se je vidra začela čistiti. V nekaterih primerih lahko vidre truplo tjulnja koristijo še več dni.